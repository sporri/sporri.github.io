---
layout: post
title: Föstudagskvöld í den Haag
date: 2006-09-08 22:41
author: sporri
comments: true

---
Það er fullt tungl og stjörnubjart í den Haag. Karlsvaginn og Óríon sjást greinilega á himninum, fjósakarlarnir sjást samt ekki tölta á bak við fjósakonurnar fyrir borgarljósunum. Síðasta föstudag var ég staddur í "minnsta bæ í heimi" <a href="http://www.durbuy.be/">Durbuy</a> í Belgíu. Í smáhúsabyggðinni sem við gistum þá föstudagsnótt var mjög stjörnubjart. Ég var búinn að gleyma hversu miklu munar að standa utan ljósahjálms borgar og horfa upp í stjörnubjarta nótt. Það vantaði bara norðurlós til að gera þetta fullkomið.

Í þessu undarlega lífi mínu með fjölskylduna á Íslandi og sjálfan mig uppi á lofti í Den Haag þá gleður allt og hryggir á sama tíma.
