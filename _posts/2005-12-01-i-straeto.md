---
layout: post
title: Í strætó
date: 2005-12-01 10:38
author: sporri
comments: true

---
Strætóbílstjórinn er miðaldra vel til höfð kona svona fyrir utan grifflurnar. Hún bíður góðan daginn hátt og snjallt til allra farþega og þegar einn farþeginn hóstar aftast í vagninum hrópar hún upp "Gesontheit". Á leiðinni flautar hún rammfalskt, ég er enn að reyna að þekkja lagið þegar við nálgumst stoppistöðina mína. Ég brosi til hennar þegar ég fer út og þakka fyrir mig, hún hrópar "Alstublieft" á eftir mér og keyrir af stað áður en hurðirnar á strætó ná að lokast.
