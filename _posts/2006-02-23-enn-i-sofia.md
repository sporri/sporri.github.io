---
layout: post
title: Enn í Sofia
date: 2006-02-23 09:22
author: sporri
comments: true

---
Það er allt í upp í loft á skrifstofunni sem við höfum. 20 manns eru að setja upp tölvur og það er verið að halda námskeið. Ég flý niður í bæ. 

Ég stend við afgreiðsluborð þegar par kemur inn í búðina. Myndarleg stúlka, um 25 ára í síðum pels og dýrum fötum kemur inn í búðina á hendinni á manni sem er að minnsta kosti helmingi eldri en hún. Sugardaddy. Þeir eru víst ófáir í Sofia segja þeir félagar mínir.

Á leiðinni á hótelið labba ég fram hjá lítilli kirkju með gulllögðu hvolfþaki sem stendur upp á lítilli hæð. Ég labba upp hólinn og inn í kirkjuna, í anddyrinu eru fallegar skreytingar og íkon til sýnis. auðvitað líka logandi kerti. Ég þori ekki inn í kirkjuna sjálfa þar sem ég sé dánartilkynningu hangandi á töflu og sný við og labba út. Neðan við hólinn, beint á móti kirkjudyrunum er skilti með mynd af hálfnakinni stúlku og blikkandi neonljós. Búlgörsk strippbúlla, kannski kirkjan geti vakið siðferðið hjá þeim sem koma út af strippbúlluni?
